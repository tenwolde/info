# tenwolde.nu
Op deze pagina is informatie te vinden voor oud-Cten-klanten. Er worden geen nieuwe klanten meer aangenomen.

> **LET OP: De e-maildienst op het Cten-platform stopt per 28 maart 2025!**

## Status
Indien er problemen lijken te zijn, controleer dan eerst de statuspagina van de betreffende dienstverlener.

- [status.tenwolde.nu](https://status.tenwolde.nu)  
   Diensten die worden geleverd door het tenwolde.nu-platform.  
- [www.transnoc.nl](https://www.transnoc.nl/)  
   Voor e-mail en domeinnamen die worden geleverd door TransIP.  
- [status.mijn.host](https://status.mijn.host/)  
   Voor e-mail en domeinnamen die worden geleverd door mijn.host.  
   
## E-mailinstellingen diverse diensten
Instellingen verschillen per leverancier:

- **tenwolde.nu**  
  Zie elders op deze pagina onder "E-mail tenwolde.nu".  
- **TransIP**  
   Instellingen zijn te vinden op de pagina van TransIP, zie [hier](https://www.transip.nl/knowledgebase/email).  
- **mijn.host**  
   Instellingen voor e-mail van mijn.host zijn te vinden [hier](https://mijn.host/kb/email).  

## E-mail tenwolde.nu
Betrouwbare e-mailhosting blijft een uitdaging. Spamvolumes, complexe vereisten en diverse clients maken een ketting met kwetsbare schakels. Daarom zijn alle klanten waarbij e-mail essentieel is voor de bedrijfsvoering verwezen naar [TransIP](https://www.transip.nl/email-hosting/) en [mijn.host](https://mijn.host/e-mail-hosting/) e-maildiensten.  

Voor overige klanten is er in 2025 en 2026 nog de optie om gebruik te maken van de e-mailservice op het tenwolde.nu-platform. Dit betreft een [Cowmail](https://mailcow.email/) setup die draait op een projectserver met een enkele internetverbinding.  

> **LET OP: tenwolde.nu is geen redundante dienstverlening. Alles is op basis van best effort.**  

| Omschrijving | Adres |
| ----------- | ----------- |
| Webmail | https://webmail.tenwolde.nu/SOGo/ |
| Inkomend | mail.tenwolde.nu 993 (IMAP)  |
| Uitgaand | mail.tenwolde.nu 465 (SMTP)  |
| Beveiliging | SSL/TLS  |
| Gebruikersnaam | uwmailadres@domein.ext  |
| Wachtwoord | *zoals eerder verstrekt of aangemaakt*  |
| - | - |
| Beheer | https://webmail.tenwolde.nu/  |
| Gebruikersnaam | uwmailadres@domein.ext   |
| Wachtwoord |  *zoals eerder verstrekt of aangemaakt*   |

## Webhosting
De webhosting blijft tot 2027 actief. Alle klanten zijn geïnformeerd dat er enkel onderhoud wordt uitgevoerd. Bugs worden opgelost, en eventuele aanpassingen die derde diensten vereisen, worden doorgevoerd. Bij het exporteren van data kan tot en met 2025 ondersteuning worden geboden.  

Verzoeken worden uitsluitend via e-mail opgepakt via wilco@tenwolde.nu. Berichten via andere kanalen worden niet meer beantwoord.  

## FAQ

**Ik heb nog niets geregeld voor e-mail, wat nu?**  
Maak een keuze vóór 28 maart 2025. Tot die datum kan ondersteuning worden gegeven voor migratie naar [TransIP](https://www.transip.nl/email-hosting/), [mijn.host](https://mijn.host/e-mail-hosting/) en tenwolde.nu.

**Het is 28 maart 2025 geweest en mijn e-mail werkt niet meer, wat nu?**  
Op 28 maart 2025 stopt de Cten e-mailservice. Als er geen migratie is uitgevoerd en alle verzoeken zijn genegeerd, maar er alsnog een migratie gewenst is, stuur dan een e-mail naar wilco@tenwolde.nu vanaf een werkend e-mailadres.  
Er wordt echter na 28 maart 2025 geen ondersteuning meer op locatie geboden voor e-mailclients zoals Thunderbird en Outlook. Deze dienen door uzelf of uw ICT-dienstverlener te worden geconfigureerd.  
De vereiste instellingen zijn terug te vinden op deze pagina. Voor supportvragen hierover wordt naar deze pagina verwezen.  


**Werkt tenwolde.nu / Cowmail ook met de iPhone**  
Jazeker, voor meer informatie kijk [daar](https://docs.mailcow.email/client/client-apple/)

**Hoelang blijft mijn website nog actief?**  
Uw website blijft actief tot en met 2027.  

**Is een update voor een derde partij nog mogelijk?**  
Jazeker. Wanneer een betaaldienst of andere gekoppelde dienst aan uw website een update vereist, kan deze worden doorgevoerd tot en met 2027.

**Wat gebeurt er op 1 januari 2028 met mijn website?**  
Deze gaat offline en is dan niet meer bereikbaar. Ook het exporteren van eventuele data dient ruim vóór deze datum te zijn uitgevoerd. 2027 is het uitloopjaar; in 2028 is er geen dienstverlening meer voor uw website.  

**Wat gebeurt er met mijn landingspagina?**  
Een landingspagina is in feite een kleine website. Hier geldt hetzelfde als voor een website.  

**Waarom kan ik het CMS niet meer bereiken?**  
Deze is bereikbaar op [cms.tenwolde.nu](https://cms.tenwolde.nu), zorg er voor dat het gebruikte IP adres door is gegeven via wilco@tenwolde.nu. 

**Waarom krijg ik een extra login popup te zien op cms.tenwolde.nu?**  
Je krijgt hier alleen een extra login te zien als het gebruikte IP adres onbekent is in het systeem, achterhaal het gebruikte adres op [ifconfig.io](https://ifconfig.io) en geef deze door via wilco@tenwolde.nu.

**Waarom kan ik helemaal niet meer het CMS bereiken?**  
Het CMS is enkel nog bereikbaar op [cms.tenwolde.nu](https://cms.tenwolde.nu), andere URL's zijn komen te vervallen en worden niet meer in bedrijf gebracht. 

**Webserver IP**  
Vanaf 28 maart 2025 zijn alle websites van het Cten-platform en overgezet naar het tenwolde.nu-platform, wanneer domeinen volledig in eigen beheer zijn dient een alias geconfigureerd te worden naar homelab.tenwolde.nu indien er nog gebruik gemaakt wordt van web-hosting. 
